Viikko 7, tehtävä 8, referaatti: Ohjelmistotuotantomenetelmien kehittyminen 1950
-luvulta nykypäivään

Lauri Suomalainen kandityössään tarkastelee sitä, miten ohjelmistotuotantomenetelmät ovat kehittyneet siitä alkaen kun elektronisia tietokoneita on ollut olemassa, aina nykypäivään asti ja hieman sitäkin, miltä tulevaisuus näyttää. Menetelmien kehitystä tarkastellaan erityisesti kolmen paradigman valossa: vesiputousmalli, alkuperäiset iteratiiviset menetelmät ja myöhemmät Scrum-menetelmät. Työn alussa nämä myös määritellään. Suomalainen käy läpi kunkin menetelmän perusteet, niiden edut ja ongelmat.

Aivan alkuvaiheessa, tietokoneiden kapasiteetti oli hyvin rajallista, ja ohjelmat kirjoitettiin siten että koodi oli hyvin tiivistä ja koneen resurssit käytettiin hyväksi mahdollisimman tarkasti. Vähitellen kun tietokoneiden resurssitilanne parani, ongelmat alkoivat kärjistyä. 1960-luvulla lanseerattiin termi “software engineering”. Ajateltiin, että soveltamalla parhaita insinöörityön prosesseja pystyttäisiin tuottamaan ohjelmia suunnitelmallisesti ja aikataulussa. Syntyi ns. vesiputousmalli, jossa projektin alussa suoritetaan laaja vaatimusmäärittely ja yksityiskohtainen suunnittelu, ja niitä sarjallisesti seuraavat toteutus-, testaus- ja käyttöön-ottovaiheet. Martin Fowlerin mukaan menetelmän ongelmana on se, että suunnitelmien virheet ja heikkoudet ilmenevät vasta  ohjelmointi- ja testausvaiheissa. Alkuvaiheen yksityiskohtainen suunnittelu muodostuu siten ongelmaksi, toisinkuin esim. sillan tai talonrakennuksessa.

1990-luvulla yleistyivät inkrementaaliset ja iteratiiviset mallit, joissa dokumenttijohtoisen, lineaarisesti etenevän tuotantoprosessin tilalle tulevat aikaan sidotut iteraatiot, evolutiivinen kehittäminen ja palautteen mukaan ohjautuva kehittäminen. Tunnetuimpia menetelmiä olivat Rational Unified Process (RUP), eXtreme Programming (XP) ja spiraalimalli. RUP tunnetaan mm. siitä, että se otti laajasti käyttöön UML-kaaviot. XP:n vaikutus lienee laajakantoisin, sillä se korostaa mm. jatkuvaa testausta.

Ketterät menetelmät yleistyivät 2000-luvulla. Ne olivat saaneet alkunsa jo aiemmin, mutta tämän lähestymistavan pääteesit kirjattiin vuonna 2001 ns. Agile Manifestoon. Tunnetuin ketteristä menetelmistä on Scrum. Menetelmät kehitettiin alunperin pienten projektien tarpeisiin. Kuten XP:ssä, asiakkaan edustaja seuraa projektia läheltä ja tarvittaessa priorisoi projektin sisältöä uudelleen. Suunnittelu ja dokumentaatio on kevyttä. Scrumin heikkoutena on ollut mm. heikko skaalautuvuus isojen ja turvallisuuskriittisten projektien tarpeisiin.

Tulevaisuuden tarkastelu jää kandityössä suppeaksi. Ketterien menetelmien yleistymisen trendi jatkuu. Internet on luonut kysyntää teknologian ja markkinoiden muutoksiin nopeasti reagoiville ohjelmistotuotantomenetelmille. Ohjelmistoalan globaali skaala asettaa haasteita ketterille menetelmille suurien ja kansainvälisten ohjelmistoprojektien muodossa.